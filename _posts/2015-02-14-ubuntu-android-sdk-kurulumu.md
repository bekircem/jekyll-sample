---
layout: post
title: Ubuntu Android SDK Kurulumu
description: Ubuntu (Debian) üzerinde Android SDK kurulumu ve PATH ayarları.
tags: 
  - [Android, Linux, Ubuntu]
image: 
  background: triangular.png
published: true
---

Bir süredir HTML, CSS ve Javascript ile tüm mobil platformlarda uygulama yapma işlevini gören [Apache Cordova](http://cordova.apache.org/)'yı test ediyorum. Bu testlerim sırasında Android platformunu eklerken Android SDK'sına ihtiyaç duydum. Önceden PATH ayarlarını yapmadığım için hem Windows'ta hem de Linux'te `cordova platform add android` komutunun çıktısında hata aldım. Bu yüzden de temiz bir Android SDK kurulumu yapmam gerekti. <!--more-->

Ubuntu'da (veya Debian tabanlı herhangi bir Linux işletim sisteminde) Android SDK kurulumunu yapmak için şu adımları izliyoruz:

1. İşletim sisteminizin 32-bit mi 64-bit mi olduğunu kontrol edin.
2. Sisteminiz 32-bit ise `sudo apt-get install libgl1-mesa-dev` komutunu, 64-bit ise `sudo apt-get install ia32-libs` komutunu terminalde çalıştırın. 
3. `sudo apt-get install openjdk-7-jdk` komutuyla JDK kurulumunu yapın. 
4. [Stand-alone SDK tools](http://developer.android.com/sdk/installing/index.html?pkg=tools) sayfasından Android SDK'sını indirin. 
5. İndirdiğiniz .tgz uzantılı arşiv dosyasını açarak "android-sdk-linux" adındaki klasörü arşivden çıkarın. 
6. Terminalde `nautilus ~` kodunu çalıştırın ya da elle home dizininize gidin.
7. Açılan home dizini penceresine "android-sdk-linux" klasörünü taşıyın.
8. Terminalde `cd ~/android-sdk-linux/tools` komutunu ve ardından `./android` komutunu çalıştırın. Eğer işlemleri doğru yaptıysanız Android SDK Manager'i göreceksiniz.
9. Terminalde `sudo gedit ~/.bashrc` komutunu çalıştırın ve açılan sayfanın en üstüne aşağıdaki kodları ekleyin.
{% highlight bash %}#AndroidDev PATH
export PATH=${PATH}:~/android-sdk-linux/tools
export PATH=${PATH}:~/android-sdk-linux/platform-tools{% endhighlight %}<br />
10. Sayfayı kaydedip kapatın.<br />
11. Terminalde `exec bash` komutunu çalıştırın ve ardından `android` komutunu 	verin.<br />
12. "android-sdk-linux" dosyasına yazma izni verin.

Eğer Apache Cordova için SDK kurulumu yaptıysanız bu işlemlerden sonra `cordova platform add android` komutunun çıktısında Android versiyonuyla alakalı bir hata alabilirsiniz. Bunun için terminalde `android` komutunu verin ve açılan "Android SDK Manager" penceresinden istediğiniz versiyonları seçerek kurun.
